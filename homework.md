###Задача 1###

Пешо бил голям карък. Бил и програмист, ама карък. Решил да си смени работата и кандидатствал за нова. В новата фирма шефът бил голям ръб. Всеки път, когато му се струпвала купчина CV-та, той хващал част от тях, хвърлял ги в кофата и казвал "на мен каръци не ми трябват". Можело да хване част от купчината, почвайки отгоре, можело да хване и някаква част през средата, можело да хване и в края. 

Всеки път купчината е с различен брой CV-та. Броят винаги е не по-малък от 100 и не по-голям от 150, но може да е всяко едно число между тях (включително). Всяко CV си получава номерче, когато се подаде. Секретарката предварително подрежда купчината подред, така че шефът не се притеснява за това. Пешо знае кое е номерчето му и знае, че то е едно измежду всичките. Когато онзи галфон (шефът) сяда на бюрото, той хваща 30% от купчината и я изхвърля. Избира си долна и горна граница от купчината и хваща всички между тях. Плучава се нова купчина с останалите CV-та. Трябва да разберем дали животът, вселената и всичко останало са били отново против Пешо и неговото номерче е било изхвърлено, или този път е извадил късмет. Ако е извадил късмет, номерчето му е било в останалата купчина, наели го на работа след интервюто и си хванал приятелка. Разбира се, последното не е важно за историята.
